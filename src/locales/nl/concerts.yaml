---
concerts:
  spring-the-hague-2018:
    title: Lustrumconcerten - Schönbergzaal Den Haag
    description: |
      Krashna Musika wordt vijftig jaar! Het Delfts Studenten Muziekgezelschap viert dit met twee prachtige lustrumconcerten. Het betoverende ‘Eternal Light’ van Howard Goodall en de spetterende ‘Gadfly Suite’ van Dmitri Shostakovich worden uitgevoerd door een orkest en koor van maar liefst 150 musicerende studenten en de zangsolisten Hadewich De Meester, Matevž Kajdiž en Frank Hermans.

      Het concert vindt plaats in de Schönberzaal van het Koninklijk Conservatorium in Den Haag. Dankzij de prachtige akoestiek, het plezier van de musici en de kracht van de muziek belooft het een bijzonder concert te worden. Op 16 maart vindt het concert plaats in de Schönberzaal van het Koninklijk Conservatorium in Den Haag en op 17 maart in de aula van de Technische Universiteit Delft.

      Kaarten kosten €12.50 voor studenten en €17.50 regulier.

  spring-delft-2018:
    title: Lustrumconcerten - Aula TU Delft
    description: |
      Krashna Musika wordt vijftig jaar! Het Delfts Studenten Muziekgezelschap viert dit met twee prachtige lustrumconcerten. Het betoverende ‘Eternal Light’ van Howard Goodall en de spetterende ‘Gadfly Suite’ van Dmitri Shostakovich worden uitgevoerd door een orkest en koor van maar liefst 150 musicerende studenten en de zangsolisten Hadewich De Meester, Matevž Kajdiž en Frank Hermans.

      Het concert vindt plaats in de aula van de TU Delft. Dankzij de prachtige akoestiek, het plezier van de musici en de kracht van de muziek belooft het een bijzonder concert te worden. Op 16 maart vindt het concert plaats in de Schönberzaal van het Koninklijk Conservatorium in Den Haag en op 17 maart in de aula van de Technische Universiteit Delft.

      Kaarten kosten €12.50 voor studenten en €17.50 regulier.

  kamu-march-2018:
    title: Kamermuziekconcert
    description: |
      Als afsluiting van de campusconcerten van februari en maart is er weer een kamermuziekavond op Unit Culture van TU Delft. Entree is zoals altijd gratis!

  chamber-choir-summer-2018:
    title: Kamerkoor Concert
    description: |
      ​Het Krashna Kamerkoor van 2018 is druk bezig met de voorbereidingen voor een prachtig Wereldmuziek concert! Dit internationale programma bevat stukken in veel verschillende talen en stijlen, van oud-Amerikaanse en modern Hongaarse volksmuziek tot klassiek Latijnse missen en meer.

      Kom en luister naar dit studentenkamerkoor van 16 zangers, gedirigeerd door Sebastian de Leeuw. En laat je meenemen op een reis door de wereld van de muziek!​

  summer-amsterdam-2018:
    title: Concert
    description: |
      Ter afsluiting van haar tournee langs Wenen, Brno en Bratislava geeft Krashna Musika een concert in het Muziekgebouw. Tickets zijn verkrijgbaar via de [Muziekgebouw site](https://www.muziekgebouw.nl/agenda/7952/o_l_v_Daan_Admiraal_en_Ruben_de_Grauw/Krashna_Musika/)!

      Het orkest voert de bekende Tweede Symfonie van Sergei Rachmaninov uit. Voor de pauze zingt het koor onder begeleiding van het orkest de Mis in Bes, op. 77 van Johann Nepomuk Hummel.

      *Meer over onze tournee deze zomer lezen? Zie [krashna.nl/tour](/tour)!*

  external-kamu-april-2018:
    title: Extern Kamermuziekconcert
    description: |
      Op 29 april organiseren we een kamermuziekconcert op externe locatie, namelijk in de Oud-Katholieke kerk op het Bagijnhof. Dit is een [prachtig kerkje](http://www.radiodelft.nl/components/com_rsform/uploads/58aed0c800075-schuilkerk%20delft-02.JPG) met mooie piano op Bagijnhof 21, 2611 AN Delft.

      Het concert begint om 19:30 en toegang is zoals altijd gratis. Op het programma staat onder andere het eerste deel van het Amerikaanse strijkkwartet van Dvorak en het Allegro voor 4 strijkkwartetten van Johannes van Bree.

      ![Poster](/images/kamu-5-poster-2018.jpg?style=centerme-75)

  krashko-rotterdam-may-2018:
    title: Het Krashna Musika Kamerorkest speelt de Jupiter Symfonie!
    description: |
      Het Delfts Studenten Muziekgezelschap Krashna Musika viert dit jaar haar vijftig-jarig bestaan. Naast alle reguliere projecten wordt er daarom ook een ‘hemels’ kamerorkest opgezet. In klein gezelschap (slechts veertig studentmusici) wordt een uitdagend en ambitieus programma ingestudeerd.

      Het Tripel Concert van Ludwig von Beethoven wordt eigenlijk nooit uitgevoerd, omdat er wel drie virtuoze solisten nodig zijn. Het is één van zijn minst bekende werken, maar het voert u mee langs prachtige melodieën en bijzondere solistische passages.\
      Na de pauze spelen we voor u de Pulcinella Suite van Igor Stravinsky. Deze suite heeft Stravinsky gecomponeerd op basis van handschriften van een Nederlandse componist, en trekt u uit de diepzinnigheid van Beethoven naar de speelsheid van een boeren-liefdesroman.\
      Het spektakelstuk van het concert is de 41ste symfonie van Wolfgang Amadeus Mozart, zijn laatste. De hele symfonie is groots in opzet, maar vooral het laatste deel is buitengewoon. Alle partijen buitelen over elkaar heen, om samen te komen in één van de vrolijkste eindes die u ooit hebt gehoord.

      #### Uitvoerenden
      *Dirigent* - Arndt Auhagen, violist bij het Koninklijk Concertgebouw Orkest\
      *Piano* - Saskia Boon, pianist bij Trio Aleotti\
      *Viool* - Pauline Terlouw, violist bij het Metropole Orkest\
      *Cello* - Carla Schrijner, cellist bij het Rotterdams Philharmonisch Orkest\
      *Orkest* - Het Krashna Musika Kamerorkest

      ![Poster](/images/krashko-poster-may-2018.jpg?style=centerme-75)

  krashko-delft-may-2018:
    title: Het Krashna Musika Kamerorkest speelt de Jupiter Symfonie!
    description: |
      Het Delfts Studenten Muziekgezelschap Krashna Musika viert dit jaar haar vijftig-jarig bestaan. Naast alle reguliere projecten wordt er daarom ook een ‘hemels’ kamerorkest opgezet. In klein gezelschap (slechts veertig studentmusici) wordt een uitdagend en ambitieus programma ingestudeerd.

      Het Tripel Concert van Ludwig von Beethoven wordt eigenlijk nooit uitgevoerd, omdat er wel drie virtuoze solisten nodig zijn. Het is één van zijn minst bekende werken, maar het voert u mee langs prachtige melodieën en bijzondere solistische passages.\
      Na de pauze spelen we voor u de Pulcinella Suite van Igor Stravinsky. Deze suite heeft Stravinsky gecomponeerd op basis van handschriften van een Nederlandse componist, en trekt u uit de diepzinnigheid van Beethoven naar de speelsheid van een boeren-liefdesroman.\
      Het spektakelstuk van het concert is de 41ste symfonie van Wolfgang Amadeus Mozart, zijn laatste. De hele symfonie is groots in opzet, maar vooral het laatste deel is buitengewoon. Alle partijen buitelen over elkaar heen, om samen te komen in één van de vrolijkste eindes die u ooit hebt gehoord.

      #### Uitvoerenden
      *Dirigent* - Arndt Auhagen, violist bij het Koninklijk Concertgebouw Orkest\
      *Piano* - Saskia Boon, pianist bij Trio Aleotti\
      *Viool* - Pauline Terlouw, violist bij het Metropole Orkest\
      *Cello* - Carla Schrijner, cellist bij het Rotterdams Philharmonisch Orkest\
      *Orkest* - Het Krashna Musika Kamerorkest

      ![Poster](/images/krashko-poster-may-2018.jpg?style=centerme-75)

  masterclass-day-june-2018:
    title: Masterclassdag & Kamermuziekconcert
    description: |
      Zaterdag 2 juni organiseert Krashna een masterclassdag in samenwerking met het Delft Chamber Music Festival en Sport en Cultuur van de TU Delft. Deze dag verwelkomen wij tussen 10:00 en 17:00 op Unit Cultuur (Mekelweg 10) een drietal musici dat ervaren is in de kamermuziek, namelijk

      - Célia Garcia-Garcia, piano, [site](https://celiapiano.weebly.com/)
      - Joachim Eijlander, cello, [site](http://www.joachimeijlander.com/)
      - Jasper Leever, bas, [site](http://www.jasperleever.com/)

      De instrumentalisten zijn gevonden met dank aan het Delft Chamber Music Festival. De zangdocent, Jasper Leever, is een oud-Krashna lid. Wij zijn zeer blij en vereerd deze 3 topdocenten te mogen verwelkomen!

      De inschrijving is intussen gesloten. Het precieze schema is hieronder te vinden. Alle masterclasses zijn gratis te bezoeken. Publiek is van harte uitgenodigd! Bij alle masterclasses kun je vrij in- en uitlopen, dus bezoekers kunnen zelf kijken bij welke docent of ensemble ze willen luisteren.

      Om 15:15 is er een openbare workshop Alexandertechniek, met de focus op muzikanten. Deze workshop leert je hoe je blessures voorkomt bij het bespelen van je instrument, uitermate nuttig dus voor alle muzikanten! Aanmelden kan ter plaatse op de dag zelf voor aanvang van de workshop.

      ’s Avonds om 19:30 zullen de masterclassdeelnemers zich presenteren tijdens het afsluitende kamermuziekconcert. Toegang tot dit concert is, zoals bij al onze kamermuziekconcerten, gratis.

      Overzicht prijzen (per persoon)
      - Masterclass deelname: €27,50 / €17,50 voor leden (incl. lunch) voor de eerste masterclasses. Extra masterclasses kosten €5 per stuk.
      - Masterclass toeschouwer: gratis
      - Workshop: €6,- (gratis voor masterclassdeelnemers)
      - Concertbezoek: gratis

      Voor vragen, mail ons: [kamucie@krashna.nl](mailto:kamucie@krashna.nl)

      ![Poster](/images/dagrooster_mcdag_2018.png?style=centerme-75)

  messiah-2018:
    title: Händel's Messiah
    description: |
      > “Hallelujah: for the Lord God Omnipotent reigneth.” (Revelation 19: 6)\
      > “The kingdom of this world is become the kingdom of our Lord, and of His Christ; and He shall reign for ever and ever.” (Revelation 11: 15)\
      > “King of Kings, and Lord of Lords.” (Revelation 19: 16)\
      > “Hallelujah!”

      *Uit “Hallelujah”, deel 41 van de Messiah (bron: [opera.stanford.edu](http://opera.stanford.edu))*

      **Een genot om te zingen, en een genot om te horen. In de herfst zal Krashna het beroemdste stuk van Georg Friedrich Händel uitvoeren: de Messiah.**

      De allereerste uitvoering van de Messiah was in Dublin, in 1742. Voordat hij zijn faam als oratoriumcomponist verdiende, was Händel toegewijd aan Italiaanse opera. Toen zijn leeftijd al in de vijftig zat in de jaren 1730 begon opera haar populariteit te verliezen. Als alternatief introduceerde Händel Engelse oratoria. Zijn eersten waren al een succes: naar het schijnt verkochten studenten hun meubilair om zich de tickets van vijf shilling te kunnen veroorloven!

      In 1741, toen hij 55 jaar oud was, liet Händel Italiaanse opera voor goed achter zich. Kort daarna stuurde librettist Charles Jennens Händel een nieuw libretto. Jennens schreef:

      > “I hope [Handel] will lay out his whole Genius & Skill upon it, that the Composition may excell all his former Compositions, as the Subject excells every other subject. The Subject is Messiah.”

      Blijkbaar raakte Händel direct enorm geïnspireerd, gezien hij het volledige driedelige oratorium in slechts 24 dagen componeerde! Zijn genie werd snel erkend: het oratorium was een groot succes en wordt tot op de dag van vandaag nog altijd vaak uitgevoerd.

      In het Christendom is de Messias de redder van het Joodse volk, Jezus Christus. In Deel I van Händels Messiah wordt het verhaal van de geboorte van Christus verteld. Deel II gaat over de passie van Christus, Zijn dood, wederopstanding en hemelvaart, gevolgd door het verspreiden van de evangelie. Dit verspreiden wordt samengevat in Hallelujah: veruit het populairste deel uit de Messiah. Deel III – het laatste, kortere deel – gaat over de belofte van verlossing, de dag des oordeels en uiteindelijk de overwinning over zonde en de dood.

      De Messiah is een indrukwekkende voorstelling die ieder koor zou moeten kennen. Wij van Krashna kijken erg uit naar de uitvoering in één van de mooiste kerken van Delft: de Maria van Jessekerk! Kom in december met ons genieten van dit monumentale stuk!

      ![Poster](/images/krashna-messiah-poster-2018.jpg?style=centerme-50)

  spring-amsterdam-2019:
    title: Tchaikovsky & Rachmaninov
    description: |
      **Een duister verhaal en een krachtig vertoon van virtuositeit. Bereid je voor om weggeblazen te worden door het Krashna-orkest in maart 2019 wanneer we niet één, maar twee werken zullen spelen: de Manfred-symfonie van Pjotr Iljitsj Tsjaikovski en het tweede Pianoconcert van Sergej Rachmaninov.**

      De Manfred-symfonie, een programmatische symfonie, was gecomponeerd door Tsjaikovski in 1885. Tsjaikovski was geïnspireerd door het Gotische gedicht van dezelfde naam, geschreven door Lord Byron in 1817.

      In het gedicht wordt de hoofdrol Manfred geplaagd door schuldgevoel over zijn overleden geliefde Astarte. Hij reist naar de Alpen en roept zeven geesten op om hem zijn schuld te helpen vergeten. De geesten kunnen hem niet helpen, en het lot voorkomt dat hij kan ontsnappen door zelfmoord. Op het einde verschijnt hij in een bacchanaal, ontmoet de geest van Astarte en wordt vergeven. Manfred sterft dan, vrij van schuld.

      De vier delen van de symfonie weerspiegelen de verhaallijn van Manfred: het eerste deel, *Lento lugubre*, gaat over Manfred’s tocht door de Alpen, terwijl hij wordt gemarteld door hopeloze verlangens. Dit deel bevat de luidste climax die Tsjaikovski ooit heeft geschreven. Dan volgt het *Vivace con spirito*, over de verschijning van de Alpengeest. Door weinig harmonische basis klinkt dit deel breekbaar en magisch. Vervolgens vertelt het *Andante con moto* een verhaal over het simpele leven van het bergvolk. Uiteindelijk eindigt het *Allegro con fuoco* het verhaal met het bacchanaal, het vergeven en de dood van Manfred, met een fuga, onverwachte twists en een prachtig Germaans koraal.

      Dan is er nog Rachmaninovs tweede Pianoconcert, waar Codarts-conservatoriumstudent en masterstudent aan de TU Delft Floris van Dam de pianosolo zal spelen. Het is één van Rachmaninovs populairste werken. Op de première in 1897 was hij net hersteld van een depressie die een aantal jaren had geduurd. Vanaf de eerste akkoorden kun je al horen hoe zijn zelfvertrouwen nieuwe kracht had gekregen.

      Het heeft drie delen, *Moderato*, *Adagio sostenuto* en *Allegro scherzando*. Door het hele stuk heen wordt het duidelijk hoe virtuoos Rachmaninov wel niet was: de schitterende motieven en enorme akkoorden lijken haast onmogelijk, maar in combinatie met het orkest wordt er een indrukwekkend bombastische voorstelling gecreëerd. Een interessant feitje: Rachmaninovs handen waren heel groot, waardoor hij intervallen van wel 13 stappen met één hand kon spelen – en dus ook schrijven. Dat is meer dan 30 cm!

      Twee stukken vol van drama, pracht en spanning. Op 9 maart zal Krashna dit programma uitvoeren in de Dominicuskerk te Amsterdam. Kom genieten van een concert van Tsjaikovski’s en Rachmaninovs beste stukken!

  kamu-october-2018:
    title: Kamermuziekconcert
    description: |
      Op zondag 7 oktober is het eerste kamermuziekconcert van het collegejaar 2018-2019. U bent van harte uitgenodigd om dit concert bij te wonen. Het zal plaatsvinden in de grote zaal (2.32) van X TU Delft (voorheen Unit Cultuur, Mekelweg 8-10, Delft). Het concert begint om 19:30. Zoals altijd is de toegang gratis.

      Dit concert is tevens de afsluiting van de kennismakingsdag voor nieuwe leden. Zij zullen een klein stukje ten gehore brengen die zij tijdens de dag hebben ingestudeerd. Verder staan op het programma bijvoorbeld de eerste twee delen uit de Winterreise van Schubert, en delen uit Ma mère l'oye van Ravel.

      Wij hopen u allen te mogen verwelkomen op 7 oktober.

      ![Poster](/images/KaMu_1_2018-2019_Poster.png?style=centerme-75)

  kamu-november-2018:
    title: Kamermuziekconcert
    description: |
      Op zondag 18 november is er weer een kamermuziekconcert in de gebruikelijke grote zaal van 'X' TU Delft (voorheen Unit Cultuur,  Mekelweg 8-10, Delft). U bent van harte uitgenodigd om dit concert bij te wonen. Het concert begint om 19:30. Zoals altijd is de toegang gratis.

      Het wordt een zeer gevarieerd programma met verschillende ensembles bestaande uit Krashna leden, die elk 5 tot 15 minuten zullen spelen. Zo kunt u bijvoorbeeld genieten van het tweede deel uit het eerste pianotrio van Brahms, en van een nocturne voor harp van Mikhail Glinka.

      Wij hopen u allen te mogen verwelkomen op 18 november.

      ![Poster](/images/KaMu_2_2018-2019.png?style=centerme-75)

  fdz-christmas-concert-2018:
    title: Stedelijk Kerstconcert (ism. FDZ Delft)
    description: |

  kamu-january-2019:
    title: Kamermuziekconcert
    description: |
      Op zaterdag (!) 19 januari (en niet 20 januari zoals in sommige communicaties stond) is er weer een kamermuziekconcert in de gebruikelijke grote zaal van 'X' TU Delft (voorheen Unit Cultuur,  Mekelweg 8-10, Delft).

      Een bijzonderheid op het programma is het 2e deel van Rachmaninoff's bekende 2e pianoconcert, gearrangeerd voor een kamermuziek bezetting. Verder zullen allerlei kleinere ensembles een gevarieerd programma voor u neerzetten.

      U bent van harte uitgenodigd om dit concert bij te wonen. Het concert begint om 19:30. Zoals altijd is de toegang gratis.

  kamu-march-2019:
    title: Lunchconcerten op faculteiten en kamermuziekconcert
    description: |
      In de week van 25-29 maart zullen er lunch concerten worden georganiseerd op verschillende faculteiten over de campus. Studenten en medewerkers van deze faculteiten worden van harte uitgenodigd te komen optreden. De concerten zijn op de volgende locaties:
      * TNW-Zuid (centrale hal, balkon), woensdag 20 maart
      * EWI (hal rechts van de ingang), maandag 25 maart
      * 3ME (tegenover hall A), vrijdag 29 maart

      Op de zondag, 31 maart, is er een afsluitend kamermuziekconcert op X, om 19:30, met gratis toegang. Naast de 'gebruikelijke' kamermuziekensembles zullen er dit keer maar liefst drie kamerorkesten spelen, waaronder een zelfgeschreven werk, het celloconcert van Gulda en Villa Lobos. Zeker de moeite waard om naar te komen luisteren!

  masterclass-day-may-2019:
    title: Masterclassdag & Voorspeelconcert
    description: |
      Zaterdag 11 mei organiseert Krashna een masterclassdag in samenwerking met het Delft Chamber Music Festival en X van de TU Delft. Deze dag verwelkomen wij tussen 10:00 en 17:00 op x (Mekelweg 10) 4 musici die ervaren zijn in de kamermuziek.

      - Stefan Petrovic, piano, [site](http://www.docartes.be/nl/personen/stefan-petrovic)
      - Julien Hervé, klarinet, [site](https://www.artez.nl/media/julien_herve.pdf)
      - Emlyn Stam, altviool, [site](http://emlynstam.com/emlynstam.com/About.html)
      - Matthew Baker, bas-bariton, [site](http://www.matthewbaker.nl/index.php?page=biografie)

      We zijn heel gelukkig en vereerd om deze topdocenten te mogen verwelkomen!

      Publiek is toegestaan en mag vrij in- en uitlopen tijdens de masterclasses. Het precieze schema is hieronder te vinden.

      Om 13:00 zal er ook een workshop stijldansen plaatsvinden, georganiseerd door Blue Suede Shoes. Deze workshop is voor iedereen toegankelijk; de prijs is €6,- voor niet-masterclassdeelnemers.

      Na afloop, om 19:00, zal er een informeel voorspeelconcert worden gehouden waar alle deelnemers aan elkaar kunnen laten horen wat ze hebben geleerd (hoewel anderen ook welkom zijn). De dag erna zal er ook een formeel concert zijn, met publiek, in de Lutherse kerk - zie [dit evenement](kamu-may-2019).

      Voor vragen, mail ons: [kamucie@krashna.nl](mailto:kamucie@krashna.nl)

      ![Poster](/images/Dagrooster_mcdag_2019.png?style=centerme-75)

  kamu-may-2019:
    title: Kamermuziekconcert in Lutherse kerk
    description: |
      Op zondag 12 mei, de dag na onze [masterclassdag](masterclass-day-may-2019), wordt het kamermuziekjaar afgesloten in grote stijl met een concert in de Lutherse kerk. Hier zullen alle deelnemende ensembles de vooruitgang laten horen die is gemaakt bij de masterclasses door professionele kamermusici. Het belooft een gevarieerd programma van hoge kwaliteit te worden!

      Het concert begint om 15:00; de toegang is gratis.

  evensong-march-2019:
    title: Evensong in de Oude Kerk
    description: |
      Nergens in Delft is er een grootsere akoestiek dan in de Oude Kerk. De iconische scheve toren is een onmiskenbaar onderdeel van de Delftse "skyline" en siert een indrukwekkend schip, dat een galm kent die een koorstuk perfect tot zijn recht doet komen.

      Het Krashna koor zal bij deze Evensong - een avondmis - een aantal kerkelijke werken zingen, met klassiekers zoals het Magnificat van Charles Stanford, maar ook modernere werken als The Call of Wisdom van Will Todd, wat in 2012 ter ere van het diamanten jubileum van Queen Elizabeth II is opgevoerd.

      De toegang is gratis en tijdens de dienst zullen er ook lezingen worden gegeven en wordt er samen gezongen. Wij nodigen u van harte uit om met ons van deze prachtige muziek en locatie te genieten.

  german-delft-2019:
    title: Duitse Meesters - Aula TU Delft
    description: |
      **Ons buurland kent een rijke muzikale geschiedenis. Grote namen zoals Bach en Brahms woonden en werkten in Duitsland aan stukken die vandaag de dag nog steeds indrukwekkend klinken. Krashna Musika zal met haar koor en orkest in juni 2019 een aantal van deze componisten een eer bewijzen, met drie stukken met koor van Bach, Mendelssohn en Rheinberger, en Schönbergs orkestrale bewerking van Brahms’ eerste pianokwartet.**

      Johann Sebastian Bach (1685 – 1750) is het schoolvoorbeeld van een klassieker. Hij heeft eigenhandig het geluid van de Duitse Barok voor zijn rekening genomen. Bach was een harde werker en heeft in zijn leven zoveel gecomponeerd dat in 1950 er een genummerde catalogus uitkwam met al zijn werken: de “Bach-Werke-Verzeichnis”, afgekort BWV, met nummers tot ver over de duizend. Krashna zal BWV 118 gaan uitvoeren, een cantate onder de naam “O Jesu Christ, meins Lebens Licht”: “O Jezus Christus, licht van mijn leven”.

      Josef Rheinberger (1839 – 1901) was geboren in Liechtenstein, maar bracht het grootste deel van zijn leven door in Duitsland. Toen hij zeven jaar oud was, was hij al organist bij de kerk in Vaduz, een toonbeeld van zijn buitengewone talent. “Stabat Mater” is een veelvuldig op muziek gezette hymne aan Maria die ontstond in de 13e eeuw. Het beschrijft het lijden van Maria terwijl haar Zoon Jezus is gekruisigd. In Rheinbergers versie horen we vanaf de eerste noten al dit hartverscheurende verhaal: “De treurende Moeder stond huilend voor het kruis, terwijl de Zoon daar hing.”

      Dan nog Felix Mendelssohn (1809 – 1847), ook een wonderkind dat aan de start van de Romantische kunstperiode stond. Mendelssohn staat onder andere bekend om zijn ouverture voor “Ein Sommernachtstraum”, zijn Italiaanse en Schotse symfonieën en zelfs om de hedendaagse melodie van de christmas carol “Hark! The Herald Angels Sing”. Psalm 42 “Wie der Hirsch Schreit” (Hoe het Hert verlangt) is volgens Mendelssohn zelf zijn beste kerkelijke werk en bestaat uit zeven delen. Sopraan Elise van Es zal de solistenrol op zich nemen.

      Als laatste speelt het orkest een bewerking van het eerste pianokwartet van Johannes Brahms (1833 – 1897) door controversieel componist Arnold Schönberg (1874 – 1951). Terwijl Brahms zich veel vasthield aan een klassieke stijl, stond Schönberg vooraan de nieuwe Tweede Weense School, waar hij zijn atonale en seriële muziek presenteerde. In 1934 ontvluchtte hij het Naziregime en emigreerde naar de VS, waar hij de rest van zijn leven heeft gewoond. Schönberg schreef zijn bewerking van Brahms’ pianokwartet in 1937. Veel van zijn ongebruikelijke ideeën zijn erin verwerkt.

      Vier werken van Duitse meesters, uitgevoerd door het studentenkoor- en orkest van Krashna Musika. Kom luisteren en ontdek de pracht van deze stukken die verspreid over eeuwen hun kracht hebben behouden. En blijf nog even voor de unieke toegift!

  german-rotterdam-2019:
    title: Duitse Meesters - Prinsekerk Rotterdam
    description: |
      **Ons buurland kent een rijke muzikale geschiedenis. Grote namen zoals Bach en Brahms woonden en werkten in Duitsland aan stukken die vandaag de dag nog steeds indrukwekkend klinken. Krashna Musika zal met haar koor en orkest in juni 2019 een aantal van deze componisten een eer bewijzen, met drie stukken met koor van Bach, Mendelssohn en Rheinberger, en Schönbergs orkestrale bewerking van Brahms’ eerste pianokwartet.**

      Johann Sebastian Bach (1685 – 1750) is het schoolvoorbeeld van een klassieker. Hij heeft eigenhandig het geluid van de Duitse Barok voor zijn rekening genomen. Bach was een harde werker en heeft in zijn leven zoveel gecomponeerd dat in 1950 er een genummerde catalogus uitkwam met al zijn werken: de “Bach-Werke-Verzeichnis”, afgekort BWV, met nummers tot ver over de duizend. Krashna zal BWV 118 gaan uitvoeren, een cantate onder de naam “O Jesu Christ, meins Lebens Licht”: “O Jezus Christus, licht van mijn leven”.

      Josef Rheinberger (1839 – 1901) was geboren in Liechtenstein, maar bracht het grootste deel van zijn leven door in Duitsland. Toen hij zeven jaar oud was, was hij al organist bij de kerk in Vaduz, een toonbeeld van zijn buitengewone talent. “Stabat Mater” is een veelvuldig op muziek gezette hymne aan Maria die ontstond in de 13e eeuw. Het beschrijft het lijden van Maria terwijl haar Zoon Jezus is gekruisigd. In Rheinbergers versie horen we vanaf de eerste noten al dit hartverscheurende verhaal: “De treurende Moeder stond huilend voor het kruis, terwijl de Zoon daar hing.”

      Dan nog Felix Mendelssohn (1809 – 1847), ook een wonderkind dat aan de start van de Romantische kunstperiode stond. Mendelssohn staat onder andere bekend om zijn ouverture voor “Ein Sommernachtstraum”, zijn Italiaanse en Schotse symfonieën en zelfs om de hedendaagse melodie van de christmas carol “Hark! The Herald Angels Sing”. Psalm 42 “Wie der Hirsch Schreit” (Hoe het Hert verlangt) is volgens Mendelssohn zelf zijn beste kerkelijke werk en bestaat uit zeven delen. Sopraan Elise van Es zal de solistenrol op zich nemen.

      Als laatste speelt het orkest een bewerking van het eerste pianokwartet van Johannes Brahms (1833 – 1897) door controversieel componist Arnold Schönberg (1874 – 1951). Terwijl Brahms zich veel vasthield aan een klassieke stijl, stond Schönberg vooraan de nieuwe Tweede Weense School, waar hij zijn atonale en seriële muziek presenteerde. In 1934 ontvluchtte hij het Naziregime en emigreerde naar de VS, waar hij de rest van zijn leven heeft gewoond. Schönberg schreef zijn bewerking van Brahms’ pianokwartet in 1937. Veel van zijn ongebruikelijke ideeën zijn erin verwerkt.

      Vier werken van Duitse meesters, uitgevoerd door het studentenkoor- en orkest van Krashna Musika. Kom luisteren en ontdek de pracht van deze stukken die verspreid over eeuwen hun kracht hebben behouden. En blijf nog even voor de unieke toegift!

  chamber-choir-spring-2019:
    title: Kamerkoor - De Profundis / England's Ales
    description: |
      Het Krashna Musika Kamerkoor bestaat uit een groep van 16 enthousiaste studenten die in een korte periode intensief repeteren om elk jaar in het voorjaar een concert te geven. Dit jaar draagt het concert twee losse thema’s. Dit jaar is dat onder leiding van dirigent Sebastian de Leeuw.

      Het eerste thema is “De Profundis”, met Russische muziek van componisten zoals Rachmaninov. Hier staan de lage mannenstemmen centraal en ook zal Basso Profundo-solist Lennart Ackermans te horen zijn. Het tweede thema is “England’s Ales”, met oud Engelse muziekstukken die door kerkgangers na een lange mis gezongen werden in de kroeg.

  kamu-september-2019:
    title: Kamermuziekconcert
    description: |
      Op zondag 22 september is het eerste kamermuziekconcert van het collegejaar 2018-2019. U bent van harte uitgenodigd om dit concert bij te wonen! Het zal plaatsvinden in de grote zaal (2.32) van X TU Delft (voorheen Unit Cultuur, Mekelweg 8-10, Delft). Het concert begint om 19:30. Zoals altijd is de toegang gratis.

      Wij hopen u allen te mogen verwelkomen op 22 september.
